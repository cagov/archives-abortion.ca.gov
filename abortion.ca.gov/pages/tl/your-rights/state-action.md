---
title: Ang ginagawa ng California para protektahan ang access sa abortion
description: Pagkatapos ng Dobbs v. Jackson Women's Health Organization, kumilos kaagad ang California para protektahan ang mga karapatan at access sa abortion.
keywords: pagkilos, batas, mga batas, mga batas sa abortion
layout: sidebar-with-content.njk
dir: ltr
locale: en
---

Pagkatapos ng pasya sa _Dobbs v. Jackson Women's Health Organization_ ng U.S. Supreme Court, kumilos kaagad ang California para protektahan ang mga karapatan at access sa abortion.

## Pagprotekta sa mga pasyente, provider, at tagasuporta

- Ipinasa ng mga botante ng California ang [Proposisyon 1](https://leginfo.legislature.ca.gov/faces/codes_displaySection.xhtml?lawCode=CONS&sectionNum=SEC.%201.1.&article=I), na hayagang naglalahad sa konstitusyon ng estado ang karapatan sa abortion.
- Inilabas ng Gobernador Newsom ang [Executive Order N-12-22](https://www.gov.ca.gov/wp-content/uploads/2022/06/6.27.22-EO-N-12-22-Reproductive-Freedom.pdf?emrc=4e1397), na:
  - Nagbabawal sa mga ahensya ng estado sa pakikipagtulungan sa mga pagkilos sa abortion sa labas ng estado gaya ng pagpigil sa pagbabahagi ng mga talaang medikal, datos ng pasyente, at iba pang impormasyon sa mga ahensya ng estado bilang tugon sa mga tanong o pagsisiyasat ng ibang estado o indibidwal sa mga estadong iyon na naghihigpit sa access sa pangangalaga sa abortion; at
  - Nagpapatupad sa patakaran na pagtanggi sa mga kahilingan sa extradition sa labas ng estado, na nauugnay sa mga legal na abortion sa California.
- Isinabatas ng lehislatura at gobernador ang ilang panukalang batas:
  - Layunin ng [AB 1242](https://leginfo.legislature.ca.gov/faces/billNavClient.xhtml?bill_id=202120220AB1242) na pigilan ang tagapagtupad ng batas at mga korporasyon sa California sa pakikipagtulungan sa mga entity na nasa labas ng estado hinggil sa mga legal na abortion sa California.
  - Layunin ng [AB 1666](https://leginfo.legislature.ca.gov/faces/billNavClient.xhtml?bill_id=202120220AB1666) na protektahan ang mga tao o entity sa California mula sa sibil na pananagutan para sa pagbibigay, pagtulong, o pagtanggap ng pangangalaga sa abortion sa estado.
  - Layunin ng [AB 2091](https://leginfo.legislature.ca.gov/faces/billNavClient.xhtml?bill_id=202120220AB2091) na magpanatiling pribado ng medikal na impormasyon tungkol abortion, kahit bilang tugon sa subpoena o kahilingan mula sa labas ng estado.
  - Layunin ng [AB 2223](https://leginfo.legislature.ca.gov/faces/billNavClient.xhtml?bill_id=202120220AB2223) na protektahan ang mga tao mula sa mga kriminal at sibil na pananagutan kapag nagpalaglag sila.
- Inilabas ng Departamento ng Mga Serbisyo sa Pangangalagang Pangkalusugan (Department of Health Care Services) ang All Plan Letter (APL) [22-022](https://www.dhcs.ca.gov/formsandpubs/Documents/MMCDAPLsandPolicyLetters/APL2022/APL22-022.pdf) na nagpapaalala sa Mga Planong Pangkalusugan ng Pinapamahalaang Pangangalaga ng Medi-Cal na dapat nilang gawin ang mga sumusunod:
  - Saklawin ang pangangalaga sa abortion nang hindi nagpapataw ng mga hamon sa pag-access
  - Payagan ang mga nagpapatala na pumunta sa anumang provider ng Medi-Cal para sa pangangalaga sa abortion
  - Tulungan ang mga nagpapatala na makahanap ng provider sa pangangalaga sa abortion kung hindi nag-aalok ang provider sa pangangalagang pangkalusugan ng mga serbisyo sa pangangalaga sa abortion
  - Magbayad ng mga nasa labas ng network na provider sa abortion nang hindi bababa sa Fee-For-Service rate ng Medi-Cal
- Inilabas ng Departamento ng Pinapamahalaang Pangangalagang Pangkalusugan ang <a href="https://www.dmhc.ca.gov/Portals/0/Docs/OPL/APL%2022-027%20-%20Timely%20Access%20to%20Emergent%20and%20Urgent%20Services%20When%20an%20Enrollee%20is%20Outside%20of%20California%20(11_7_2022).pdf?ver=gUSuuoAmq1l2ibE3R6iOWQ%3d%3d">APL 22-027</a> na nagpapaalala sa lahat ng planong pangkalusugan sa California na dapat silang magbigay ng napapanahong access sa mga kinakailangang serbisyo sa pangangalagang pangkalusugan kapag nasa labas ng California ang mga miyembro. Kasama rito ang pangangalaga sa abortion.
- Inilabas ng Departamento ng Insurance ang [Bulletin 2022-7](https://www.insurance.ca.gov/0250-insurers/0300-insurers/0200-bulletins/bulletin-notices-commiss-opinion/upload/Bulletin-2022-7-Coverage-for-Abortion-and-Abortion-Related-Health-Care-Services.pdf) na nagbibigay-linaw na:
  - Ang pangangalaga sa abortion ay isang kinakailangang serbisyo sa pangangalagang pangkalusugan.
  - Dapat ay saklawin din ang gamot sa pangangalaga sa abortion bilang bahagi ng benepisyo sa inireresetang gamot para sa outpatient ng insurer.
  - Bibigyan ng sertipikasyon ang mga parmasya sa California para magbigay ng gamot sa abortion sa unang bahagi ng 2023.
  - Simula sa Enero 1, 2023, hindi na puwedeng magpataw ang mga insurer ng bahagi sa gastos para sa pangangalaga sa abortion at mga nauugnay na serbisyo o pamamahala ng paggamit o pagsusuri sa pagsaklaw ng mga outpatient na serbisyo sa pangangalaga sa abortion
- Naglabas ang Departamento ng Hustisya (Department of Justice) ng <a href="https://oag.ca.gov/system/files/attachments/press-docs/Consumer Alert - Abortion Privacy.pdf">alerto sa consumer</a> kasama ang mga magagawang hakbang ng mga tao para mas maprotektahan ang kanilang privacy sa pag-access sa pangangalaga sa abortion.
- Gumawa ang Departamento ng Hustisya ng bagong [form ng reklamo ng consumer](https://oag.ca.gov/crisis-pregnancy-center-complaint) para sa mga Californian na naging biktima o target ng mapanloko, mapanlinlang, hindi patas, o labag sa batas na gawi ng mga pekeng klinika (tinatawag ding mga crisis pregnancy center).

## Pagpapalawak ng access sa mga serbisyo

- Naglaan ang California ng mahigit $200 milyon sa 2022-23 para suportahan ang mga taong humihiling ng pangangalaga sa abortion at naghahanap ng mga provider sa abortion sa loob ng ilang piskal na taon. Sinusuportahan ng mga pondong ito ang mga sumusunod na aktibidad:
  - Tulungan ang mga humihiling ng pangangalaga sa abortion sa pamamagitan ng praktikal na gastos sa suporta tulad ng pagbiyahe, lodging, at iba pang nauugnaya na gastos
  - Saklawin ang mga walang insurance na pangangalaga sa abortion
  - Suportahan ang mga pasilidad at provider sa pangangalagang pangkalusugan
  - Pahusayin ang seguridad sa mga pasilidad sa pangangalaga sa abortion
- Isinabatas ng Lehislatura at Gobernador ang ilang panukalang batas:
  - Tinatapos ng [SB 245](https://leginfo.legislature.ca.gov/faces/billNavClient.xhtml?bill_id=202120220SB245) ang bahagi sa gastos para sa mga serbisyo sa pangangalaga sa abortion.
  - Pinapataas ng [SB 523](https://leginfo.legislature.ca.gov/faces/billNavClient.xhtml?bill_id=202120220SB523) ang access sa pampigil sa pagbubuntis, anuman ang kasarian o insurance.
  - Gumawa ang [SB 1142](https://leginfo.legislature.ca.gov/faces/billNavClient.xhtml?bill_id=202120220SB1142) ng website ng California sa access sa abortion kung saan makaka-access ang publiko ng impormasyon tungkol sa mga serbisyo sa abortion sa estado, kasama ang hinggil sa kanilang mga legal na karapatan, lokasyon ng provider, praktikal na suporta para sa mga pasyente, at paglaban sa maling impormasyon.
  - Gumawa ang [SB 1245](https://leginfo.legislature.ca.gov/faces/billNavClient.xhtml?bill_id=202120220SB1245) ng pilot sa reproductive health sa Los Angeles County na tutuklas sa mga makabagong paraan at pagtutulungan para mapaprotektahan ang access sa pangangalaga sa abortion.
  - Pinapalawak ng [SB 1375](https://leginfo.legislature.ca.gov/faces/billNavClient.xhtml?bill_id=202120220SB1375) ang ilang opsyon sa pagsasanay sa abortion para sa mga nurse practitioner at certified nurse-midwife.
  - Pinapabilis ng [AB 657](https://leginfo.legislature.ca.gov/faces/billNavClient.xhtml?bill_id=202120220AB657) ang paglilisensya para sa mga propesyonal sa pangangalagang pangkalusugan na pumupunta sa California para magsagawa ng mga abortion.
  - Ginawa ng [AB 1918](https://leginfo.legislature.ca.gov/faces/billNavClient.xhtml?bill_id=202120220AB1918) ang California Reproductive Health Scholarship Corps para mag-recruit, magsanay, at magpanatili ng iba't ibang propesyonal sa pangangalaga sa reproductive health sa mga hindi gaanong naseserbisyuhang lugar ng estado.
  - Ipinag-aatas ng [AB 2205](https://leginfo.legislature.ca.gov/faces/billNavClient.xhtml?bill_id=202120220AB2205) ang pag-uulat ng Covered California sa mga pondong ginamit para saklawin ang pangangalaga sa abortion.
  - Ginawa ng [AB 2134](https://leginfo.legislature.ca.gov/faces/billNavClient.xhtml?bill_id=202120220AB2134) ang Programa sa Pagkakapantay-pantay sa Reproductive Health ng California para magbigay ng mga grant sa mga provider sa pangangalagang pangkalusugan na nagbibigay ng libreng pangangalaga sa abortion sa mga pasyente.
  - Ginawa ng [AB 2586](https://leginfo.legislature.ca.gov/faces/billNavClient.xhtml?bill_id=202120220AB2586) ang Pondo sa Hustisya at Kalayaan sa Reproductive Health ng California para magbigay ng mga grant na sumusuporta sa komprehensibong edukasyon sa reproductive health at sekswal na kalusugan, kasama ang pangangalaga sa abortion, sa mga mahihirap na komunidad.
  - Pinapahinto ng [AB 2626](https://leginfo.legislature.ca.gov/faces/billNavClient.xhtml?bill_id=202120220AB2626) ang mga lupon sa paglilisensya sa pagsuspinde o pagbawi ng mga lisensya dahil lang sa nagsagawa ang isang provider ng abortion.

## Pagbabahagi sa modelo ng California

- Inilunsad ng California ang [Pangmaramihang Estado na Pangako sa Kalayaan sa Reproductive Health (Multi-State Commitment to Reproductive Freedom)](https://www.gov.ca.gov/wp-content/uploads/2022/06/Multi-State-Commitment-to-Reproductive-Freedom_Final-1.pdf?emrc=93c93c) kasama ang mga gobernador ng Oregon at Washington.
- Pinahintulutan ng [SB 1142](https://leginfo.legislature.ca.gov/faces/billNavClient.xhtml?bill_id=202120220SB1142) ang paggawa ng abortion.ca.gov para pataasin ang access sa mapagkakatiwalaan at tumpak na impormasyon tungkol sa access sa pangangalaga sa abortion at ibahagi ang mga diskarte ng California para panatilihin at palawakin ang access na iyon sa buong bansa.
